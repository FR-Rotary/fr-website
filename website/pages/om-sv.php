<h2>Om FR Rotary</h2>

<p>FR Rotary är en ideell förening som verkar för en god social miljö för de boende på Rotary studenthem. Hyresvärden SGS Studentbostäder har drygt 6000 bostäder runtom Göteborg och de stödjer bildandet av så kallade "förtroenderåd" (FR) på de olika bostadsområdena. Dessa FR kommer och går, men FR Rotary är unikt i att ha varit aktivt sedan Rotary studenthems födelse 1967 och har alltid varit starkt och engagerat.

<h3>Hitta hit</h3>

<p>Rotary studenthem är beläget ett stenkast öster om Chalmers runtom vattentornet, som numera också är en del av studenthemmet, högst upp på Johanneberg i Göteborg. Vattentornet syns över hela Göteborg och är ett älskat landmärke för de boende som med dess hjälp alltid kan hitta hem.

<p>Studenthemmet ligger vid slutet av Richertsgatan, en tvärgata till Viktor Rydbergsgatan och studenthemmet Viktor Rydberg ligger som närmsta granne i söder.

<p>Studenthemmets besöksaddress är <em>Richertsgatan 2</em>, men "vid vattentornet i Johanneberg" brukar fungera minst lika bra som vägbeskrivning.

<figure>
  <img src="images/karta@1x.png" srcset="images/karta@2x.png 2x" alt="Karta till Rotary studenthem." width="608" height="294">
  <figcaption>Rotary i svart till höger. <a class="icon external-link" href="http://maps.google.se/maps?q=Richertsgatan+2">Se mer detaljerad karta</a>.</figcaption>
</figure>

<h3>Varför "Rotary"?</h3>

<p>Namnet "Rotary" kommer från den mer kända föreningen Rotary International som en gång i tiden donerade pengar till bygget av studenthemmet. Ifall man letar ordentligt så kan ett och annat Rotary-hjul hittas i närområdet.

<h3>Organisation</h3>

<p>Alla boende på Rotary studenthem är medlemmar i FR Rotary och finansierar verksamheten genom en blygsam månatlig avgift.

<p>Två gånger om året anordnas "husmöten" då alla hyresgäster är välkomna att komma med förslag och söka en plats i styrelsen. Denna styrelse verkar därefter för att realisera de beslut som tas på husmötet genom regelbundna möten inom FR Rotary och även med SGS.

<h3>Administrativa data</h3>

<p>Se <a class="icon document" href="documents/fr-rotary-stadgar.pdf">FR Rotarys stadgar</a>.

<table>
  <tr>
    <td>Organisationsnummer
    <td>857203-6427
  <tr>
    <td>Plusgiro, FR Rotary
    <td>379792-5
  <tr>
    <td>Bankgiro, Rotary Pub
    <td>677-5357
  <tr>
    <td>Telefon, Rotary Pub
    <td>031 - 20 88 20
</table>

<p>FR Rotary och Rotary Pub har samma organisationsnummer.
